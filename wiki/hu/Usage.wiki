#summary Az OldSchoolSms alkalmazás kezelési leírása
#labels Featured

= Főképernyő =
Alaphelyzetben, az alkalmazás elindításakor egy indítóképernyő fogad bennünket.

http://old-school-sms.googlecode.com/svn/wiki/hu/main.png http://old-school-sms.googlecode.com/svn/wiki/hu/main2.png

Innen lehet elérni, megkezdeni az alapvető műveleteket:
  * új sms írása
  * már létező sms-ek elérése
  * beállítások kezelése

== SMS listák ==
Az alkalmazás a következő sms típusokat különbözteti meg:
  * beérkező
  * kimenő
  * piszkozat

A különböző csoportok a kezdőképernyőről érhetőek el, a megfelelő gomb kiválasztásával. Az alkalmazás lehetőséget biztosít minden sms típus együtes megtekintésére is. Ilyenkor az sms küldőjének neve vagy telefonszáma mutatja meg az elhelyezkedésével az sms típusát:
  * balrarendezett: bejövő
  * balrarendezett, vastagbetűs: bejövő és még olvasatlan
  * középrerendezett: elmentett, és még el nem küldött, piszkozat
  * jobbra rendezett: elküldött

Az sms lista nem minden sms-t jelenít meg: a beállításnak megfelelően csak egy bizonyos számú üzenet látható mindig. Amennyiben a keresett sms nem látszik, a jobbra-balra mutató gombokkal lapozhatunk a megjelenítésben.

http://old-school-sms.googlecode.com/svn/wiki/hu/list.png

Az üzenet kiválasztásával megnyitjuk azt: beérkező és küldött esetén megtekintésre, piszkozat esetén szerkesztésre.

Az üzenet hosszabban történő nyomvatartása esetén egy menüt kapunk, és lehetőségünk van további műveletek elvégézésére:
  * megnyit: megegyezik az üzenet kiválasztásával, benyitja azt (megtekintésre, vagy továbbszerkesztésre)
  * töröl: az üzenet törlése (*vigyázat!!! nem visszavonható művelet!!!*)
  * továbbít: új sms szerkesztése a kiválasztott üzenet szövegének megtartásával 
  * válasz: új sms szerkesztése a kiválasztott üzenet küldőjének címezve
  * újraküld: küldött sms újbóli elküldése ugyan azzal a tartalommal (beérkező esetén az sms tartalmának visszaküldése)

== Beállítások ==
Az alkalmazás testreszabható a felhasználó igényeinek megfelelően. Az egyes beállítások csoportokba szedve jelennek meg a könnyebb átlálthatóság érdekében:
  * Nézet: A főablak megjelenése
    * Szöveg mutatása: Az SMS listában megjelenjen annak tartalma is
    * Oldal mérete: A főablakban maximálisan mutatott SMS-ek száma
  * Viselkedés - beérkezéskor: Az alkalmazás működése SMS érkezésekor
    * Értesítés érkezésekor: Értesítést adjon az alkalmazás ha érkezik új SMS
    * Értesítési hang: Értesítéskor lejátszott hangjelzés
    * Rezgési minta: Értesítés esetén a rezgés mintázata ms-ben(értéke: vibrálás,szünet,vibrálás,szünet...)
    * SMS ablak: SMS érkezésekor felugorjon egy balak az üzenettel
  * Viselkedés - küldéskor: Az alkalmazás működése SMS küldésekor
    * Küldés értesítés: Értesítés megjelenítése ha az SMS kiküldése sikeres
    * Kézbesítés értesítés: Értesítés megjelenítése ha az SMS kézbesítése sikeres
    * Értesítési hang: Értesítéskor lejátszott hangjelzés
    * Rezgési minta: Értesítés esetén a rezgés mintázata ms-ben(értéke: vibrálás,szünet,vibrálás,szünet...)

=== Rezgési minta ===
Az értesítések esetén történő vibráció mintázatát tetszőlegesre lehet formázni a rezgetések és szünetek hosszának váltakozó megadásával ms-ben. Alaphelyzetben ez a minta a következő: 500,200,300. Ez azt jelenti, hogy 500ms rezgéssel kezdődik a jelzés, majd tart 200ms szünetet és végül még egy 300ms ideig tartó rezgést ad.

= Megtekintés =
Kiküldött és fogadott sms-ek megnyitása esetén, annak részleteit külön ablakban, tágasabban elrendezve is módunkban áll megtekinteni. Küldött sms-ek esetén ilyenkor a kézbesítési státusz is látható alul, a bezárás gomb felett.

http://old-school-sms.googlecode.com/svn/wiki/hu/view.png
= Küldés =
Sms küldésekor, vagy piszkozat megnyitásakor az üzenet szerkesztési ablak nyílik meg. Itt van lehetőség az üzenet tartalmának és címzettjének szerkesztésére, megadására. Az üzenet szerkesztése az android alap beviteli módján történik a fizikai vagy virtuális billentyűzet segítségével, a szövegmezőre mutatva.

A címzett megadása két féle képen történhet:
  * közvetlenül telefonszám begépelésével: ehhez a címzett mezőre való kattintás szükséges, aminek hatására feljön egy beviteli mező, ahol megadható a kívánt telefonszám
  * telefonkönyvben szereplő személy megadásával: ehhez a kiválasztó gombot kell megnyomni, minek hatására előjön a telefonkönyv. A telefonkönyvben szereplő személyek közül kiválasztva egyet, előjön annak telefonszámainak listája, típus - telefonszám formában. A kívánt telefonszám kiválasztása után az betöltődik a címzett mezőbe.

A küldés művelete az elküld gomb megnyomásával indítható.

http://old-school-sms.googlecode.com/svn/wiki/hu/send.png
== Üzenet státusza ==
A beállítások függvényében (szolgáltatótó és szerződés függő) kérhetünk visszaigazolást a kimenő sms státuszáról. Két féle státuszjelentés van:
  * küldési: ez minden esetben létezik, azt a tényt igazolja, hogy maga a készülék továbbította az üzenetet a központ felé
  * kézbesítési: ehhez megfelelő szolgáltatást kell biztosítania a központnak, annak tényét igazolja vissza, hogy az üzenet a címzett készülékére került, az megkapta (nem összekeverendő az elolvasás tényével...)

Az üzenet állapotát annak benyitásakor, a megtekintés során tudjuk ellenőrizni.

http://old-school-sms.googlecode.com/svn/wiki/hu/sent.png
= Beérkező ablak =
Beérkező sms-ekre külön, speciális értesítés is kérhető a hang és rezgés mellett: egy felugró ablak megjelnítése. A felugró ablak tartalmazza a feladót, a beérkezés időpontját, az üzenet tartalmát, valamint lehetőséget biztosít alapvető műveletek gyors elérésére:
  * válasz: válasz üzenet szerkesztésre való megnyitása közvetlenül
  * törlés: a beérkezett üzenet azonnali törlése
  * bezárás: az üzenetablak bezárása, további művelet elvégzése nélkül

Az ablak tartalmaz még egy kijelölőt is, amivel megadhatjuk, hogy a három művelet elvégzése során a beérkezett üzenet megjelölődjön-e olvasottnak, vagy továbbra is újként legyen kezelve.

http://old-school-sms.googlecode.com/svn/wiki/hu/popup.png
